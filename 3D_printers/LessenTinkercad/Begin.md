# Les 1: Begin
Tinkercad is een online 3D ontwerp programma, hiermee kan je modellen ontwerpen om te printen met je 3D printer.
Tinkercad is een goed programma om mee te beginnen, omdat het heel simpel is. 
Je kan het vergelijken met een digitale blokkendoos.

## Een account maken
Om Tinkercad te gebruiken heb je eerst een account nodig. Deze kan je later ook voor andere software van Autodesk, zoals Fusion360.
* Ga naar `www.tinkercad.com`
* Klik rechtsboven op `SIGN UP`
* Vul het land en je geboortedatum in
* Vul je emailadres in en kies wachtwoord **Goed onthouden!**
* Als je nog geen 13 bent moet je een gebruikers naam kiezen en het emailadres van je ouders invullen. Je krijgt straks een code zodat je al wel aan de slag kan!
* Tinkercad start nu automatisch zijn eigen lessen, deze mag je eerst wegklikken door op het Tinkercad logo te klikken

## Je eerste ontwerp
We gaan beginnen met een simpel ontwerpje, zodat je kan leren hoe het programma werkt. 

Om te beginnen met een nieuw ontwerp klik je op `Create new design`

Nu kom je in de ontwerpomgeving. Aan de rechterkant staan allemaal vormen, deze kan je naar het werkvlak slepen. Om een vorm te verplaatsen, kan je hem simpelweg verslepen.

Als je een vorm hebt staan op het werkvlak, kan je er omheen draaien door te slepen met je rechtermuisknop.

Het kubusje linksboven draait mee. Als je op verschillende vlakken of hoeken van het kubusje klikt draait het zicht naar dat aanzicht.

Als je de 'shift'-knop op je toetsenbord ingedrukt houdt terwijl je met je rechtermuisknop sleept, verplaats je je zicht zonder te draaien. 
Om in en uit te zoomen moet je scrollen.

Klik nu op de vorm op je werkvlak om hem te selecteren, er verschijnen nu zwarte en witte puntjes op. Probeer deze eens te verslepen, wat gebeurt er?

Probeer ook eens de gebogen pijltjes te verslepen.

**Opdracht:** Probeer een huisje te bouwen van een *Cube* en een *Roof*

Naast het Tinkercad logo staat een naam. Tinkercad verzint altijd een gekke naam voor je, deze kan je veranderen door er op te klikken. Je hoeft je ontwerp niet op te slaan, dat doet Tinkercad automatisch.
