## Filosofie van de cursus

 * Het is een cursus: een leerling moet komen om te leren, niet enkel voor de gezelligheid
 * Eerst werken de leerlingen een boek door, als ze willen kunnen ze altijd aan hun eigen project werken
 * De leerlingen moeten het zelf doen: 
      * de begeleiders typen weinig code, code wordt vaak na een uitleg gewist
      * Electronische handeling worden voorgedaan, daarna ongedaan gemaakt
   Hierdoor is dus alles van de kinderen zelf! Merk op, dat in praktijk 
   de leerling soms wel een volwassene weet te verleiden veel werk voor hem/haar te doen

Knap is:

 * Alle leeftijden: Het boek uithebben
 * Alle leeftijden: een origineel idee hebben
 * <12: opdrachten uit het boek namaken
 * <13: zelf aanpassingen maken
 * <14: Meerdere voorbeelden samenvoegen
 * <18: Zonder voorbeeld zelf iets bouwen

## Vragen voor de kinderen

Nieuwe leerlingen zijn altijd welkom. En Richel geeft altijd 
les aan de leerlingen die het minst ver zijn. Hierdoor geeft
Richel steeds weer in de simpelste dingen les. Is het
belangrijk dat iedereen altijd welkom is? Is het een probleem
dat Richel altijd bij de simpelste lessen blijft steken?
Of zou het beter zijn als leerlingen zijn die 'mentor'
worden van nieuwe leerlingen en dat Richel gewoon verder gaat?

De leerlingen die verder zijn, wordt vaak gevraagd om nieuwe
leerlingen op te starten. Als het goed is, mag je altijd nee zeggen.
Doen de volwassenen dit goed? Doen de volwassenen dit te vaak of te weinig?

In de les zijn leerlingen soms met hun mobiel bezig. Een
mobiel leidt af. En om goed te worden in programmeren, moet
je je goed kunnen concentreren. Moeten de begeleiders 
mobiele telefoons in de les verbieden (op uitzonderingen na)?

In de les zijn sommige leerlingen soms veel bezig met het uitzoeken van muziek:
ze kiezen elke vijf minuten een nieuw liedje. Om goed te 
worden in programmeren, moet
je je goed kunnen concentreren. Een regel zou zijn, is dat je alleen de
eerste vijf minuten van de les een liedje/playlist mag kiezen, en dan niet
meer. Wat vinden we van dit idee?

Je mag in de les altijd aan eigen dingen gaan werken, ook als je
het boek niet helemaal uithebt. Er zijn begeleiders die denken dat
deze leerlingen minder leren dan de leerlingen aan de tafel van Richel,
omdat ze niet goed weten *wat* ze moeten doen. Wat denken jullie hierover
en welke regel moeten we gaan gebruiken? Voorbeeldregels:

 * Je mag enkel aan eigen projecten werken, als je het hoofdstuk dat Richel
   behandeld al af hebt
 * Als je het boek uit hebt, maak dan eerst een project na dat al bestaat. Een
   groot project nadoen is al moeilijk genoeg!

Er mag bij ons nooit gegamed worden, ook niet in de pauze.
In de pauze laten we jullie wel YouTube video's kijken. 
Is dat goed? Of is het misschien leuker om af te spreken de computers 
dicht te doen in de pauze?

## Vragen voor de ouders

Op de donderdag is er geen snoepverkoop. Inplaats daarvan rouleert 
een fruitschaal, die gevuld wordt door een ouder, vaak met fruit.
Hierdoor is in de pauze geen geld meer nodig: ranja is immers gratis.
Zou het een goed idee zijn dit op de vrijdag ook te doen?

Leerlingen die klaar zijn met het boek, gaan soms andere dingen 
doen dan Arduino. Er zijn leerlingen die websites maken (soms
wel over Arduino, maar meestal niet) en er is er zelfs een die
in roman aan het schrijven is. Wij begeleiders hebben de regel:
als het kind iets leert en/of zich ontwikkeld, vinden wij het goed.
Zijn jullie het hiermee eens?

Er mag bij ons nooit gegamed worden, ook niet in de pauze.
In de pauze laten we kinderen wel YouTube video's kijken,
ook niet-educatieve. Zou het beter zijn als we de kinderen 
verplichten hun laptop dicht te doen, zodat ze wel met elkaar moeten praten/spelen?

