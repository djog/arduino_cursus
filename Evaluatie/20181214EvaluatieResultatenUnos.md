# Evaluatie 14 december 2018 voor de Uno's (13-18 jaar)

5 leerlingen.

## Papieren evaluatie

#### Cursus tops

 * Geweldig
 * Uitdagend. Verschillende niveau's
 * Interessant. Duidelijk. Leuk. Zelfstandig doen
 * Gezellig. Leert veel
 * -

#### Cursus tips

 * Meer uitleg aan beginners, zodat ze de code niet verpesten
 * - 
 * Breng de Richel Ranja terug
 * -
 * Misschien iets meer keuze waar je aan kunt werken, nu is het vooral
   nature zen! (maar dat is ook leuk natuurlijk) 
   Misschien dingen uitleggen, bijvoorbeeld wiskunde of computer science
   of iets anders cools

#### Richel tops

 * :+1:
 * Enthousiast
 * Gezellig. Leerzaam. Begrijpend
 * Geweldig. Fijn om boeken van te lenen. Weet alles
 * -
 
#### Richel tips

 * Beetje druk aan het begin van de avond
 * -
 * Soms irritant. Soms te enthousiast. Geen Richel Ranja (terugbrengen)
 * -

### Cijfer

(cijfers hoger dan een 10 heb ik als 10 opgeschreven)

 * 10
 * 9.5
 * 10
 * 9.6
 * 7.5

Gemiddeld: 9.3

## Gesproken evaluatie

 * Volwassenen: de tieners storen zich er aan dat de
   volwassenen vaak de code breken. De volwassenen
   krijgen onvoldoende uitleg van Richel. Vooral bij het
   branch mergen gaat het mis. Belangrijk dat volwassenen dit
   niet meer mogen.

 * Eindpresentaties: erg leuk. Leuk om anderen trots te laten zien wat je
   hebt bereikt. Vooral voor de ouders is dit belangrijk. Zou wel 4x
   per jaar mogen

 * Richel: Richel is gelukkig niet te streng. Wel kan hij soms heel
   vervelend worden als je niet serieus aan het werk bent. Maar dit
   werkt wel om goed door te werken. Flauwe grappen mogen wel wat
   minder volgens (...). Richel's ranjo moet terug komen! Nieuwe
   ranja niet zoet genoeg

 * Jonge kinderen: het geluid van het programmeren met een buzzer is
   erg vervelend. Liefst niet op speaker. Verder weinig last van de
   kinderen. Het is wel vervelend als de kinderen na 20:00 blijven
   plakken en herrie schoppen

 * Goed aan de cursus: creatief leren, nieuwe dingen proberen. Je
   eigen gang kunnen gaan

 * Expertpresentaties: de meningen zijn verdeeld. Sommigen willen vaker
   praatjes, maar dan op een aparte dag, terwijl dat voor anderen nu
   al wel vaak genoeg is. Wel zouden ze de praatjes graag wat interactiever
   willen hebben, nu worden ze saai naar het einde toe.

### Ouders


## Conclusies Richel

De tieners schetsen hetzelfde beeld van de cursus als dat ik heb. Inderdaad,
de kids die na 20:15 blijven plakken is een probleem, en daar werk ik al 
aan, door bijvoorbeeld de ouders dit te verzoeken op de eindpresentatie.

Dat de volwassenen de code van Nature Zen vaak breken klopt en dat komt volgens
mij door twee dingen: (1) de volwassenen zijn ook de jongste en meest onervaren
teamleden, en (2) ik geef inderdaad de tieners meer uitleg, *juist* omdat de
tieners voor gaan. Daarnaast was dit probleem al bekend, en is er een sociale
afspraak gemaakt dat enkel de ervaren tieners code mogen mergen. Ik zal
voortaan de volwassenen en tieners evenveel tijd geven.

De eindpresentaties worden gewaardeerd, dus die houden we zo. Misschien dat ik
voor hen die vaker willen presenteren extra presenteermomenten aan kan bieden,
ook al heb ik nog geen idee waar.

De expertlezingen worden gemengd ontvangen, terwijl dit voor mij veel werk
is. Inplaats van onze cursustijd hiervoor te gebruiken, zal ik komend seizoen
juist de Studium Generale lessen promoten en de expertlezingen laten vallen.

De tieners waarderen mijn enthousiasme, maar ik mag van hen 
best een tandje eraf halen. Ondanks dat ik kei trots ben op
hen en hun werk, zal ik mij wat gematigder opstellen.

Met de tieners is al pseudo-democratisch 
een werkwijze besproken hoe de jongere kids toe te laten in het team.
